<!DOCTYPE html>
<html>
	<head>
		 <meta charset="UTF-8"/>
		 <title>Kaszi</title>
		 <link rel="stylesheet" href="dizajn.css"/>
	</head>
	<body>
<h1>Mi a játékfüggőség?</h1>
<p>A kényszeres, az egész életmódot átalakító, kontrollvesztett játékot űzők szenvednek játékfüggőség szindrómájában. Ez a függőségek között a viselkedési addikciók körébe tartozik. Ilyenkor a "külvilág megszűnik" a játékos számára. Ez problémáinak "látszólagos" megszűnését is jelenti, vagyis a játék akár valamilyen frusztrációra, sokkra, traumára adott válasz is lehet. Egyfajta menekülést jelenthet a valóság elől.

A játékfüggőség két fő típusa a leggyakoribb: a szerencsejátékos, illetve a számítógépes játékoktól függő személy. Eltérően nyilvánulnak meg, de az életmódot döntően befolyásoló függőség mindkét esetben jelen van. A szerencsejátékosnál az anyagi gondok súlyosabbak és ezzel párosulnak az életmódbeli problémák. A számítógépes játékok miatt függővé válóknak viszont elsősorban a mindennapi életvitelük nehezül meg vagy lehetetlenül el.</p>
	</body>

</html>