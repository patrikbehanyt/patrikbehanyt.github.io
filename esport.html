<!DOCTYPE html>
<html>
	<head>
		 <meta charset="UTF-8"/>
		 <title></title>
		 <link rel="stylesheet" href="dizajn.css"/>
	</head>
	<body>
	<h1>E-sport</h1>
	<p>Az elektronikus sport (röviden e-sport) résztvevői amatőr vagy professzionális módon, versenyszerűen foglalkoznak az egyes videójátékokkal, ebből fakadóan a játékos megjelölés mellett e-sportolóknak is nevezik őket. Valószínűleg a Wii játékkonzoltól ered a sport elnevezés, mert a mai e-sportot jelölő játékokban nincs szinte semmi fizikai munka, nem a testi fizikummal kell teljesítenie az embernek. Az e- az „elektronikus” szó rövidítése. Magyarországon kb. 2005-2006 óta van a köztudatban a kifejezés, de csak a 2010-es évek utánra nőtte ki magát annyira, hogy többen is elismerik e szó valódi értelmét. Ahogy a rendes sportban, itt is vannak „sportolók”, akik pár éve már rendes bejelentett munkahelynek veszik ezt a tevékenységet, és fizetéssel járó bejegyzett munkahely hiányában „gamer ház”-akban laknak. Ez azt jelenti, hogy egy csapat játékosai összeköltöznek egy házba, ahol a támogatók és saját maguk megépítik a felkészüléshez szükséges helyet. Itt egy normális házról van szó, ami tartalmazza a kellő mennyiségű és teljesítményű számítógépet. 2017-ben az e-sport-közösség összesen mintegy 385 millió embert foglalt magába világszerte.[1]

Az e-sporthoz tartozó leggyakoribb játékok műfajai a MOBA (online többjátékos csatamező), FPS (belsőnézetes lövöldözős játék), verekedős, kártyajátékok, battle royale és a valós idejű stratégiai játékok (RTS). A népszerű e-sport MOBA címek közé tartozik a Leauge of Legends, Dota 2, Smite. A belsőnézetes lövöldözős játékoknál (FPS) gyakran szerepel a Counter Strike Global Offensive, Rainbow Six Siege és a Call of Duty, melyek a taktikai lövöldözős játékok egyik kategóriája inkább. A kártyajátékok közül az egyik legelterjedtebb pedig a Hearthstone, battle royale kategóriában pedig a PlayerUnknown's Battlegrounds.

2019-re a becslések szerint, a világon összesen közel 427 millió ember fogja figyelni az otthonából az e-sport mérkőzéseket.[2] Az e-sport terjedésének és a számok növekedésének kiemelt szerepet biztosítottak egyes online streaming platformok, mint például a YouTube, Twitch.[3] A Major League Gaming statisztikái alapján, a nézők 85%-ban férfiak, és 15%-ban nők voltak, a nézők életkora átlagosan pedig 18 és 34 év között volt.[4] A statisztikák ellenére így is egyre többen látják be, hogy nők is jelen vannak az e-sport világában.[5][6] Dél-Koreában már a 2000-es évektől megjelentek az e-sport szervezetek amelyek egybefogták a játékosokat. A legtöbb versenyt így Dél-Koreában, Európában és Amerikában rendezik. A nagy fejlődések ellenére Japánban nem annyira elterjedt, ez a szerencsejátékok szigorításának és tiltásoknak köszönhető.[7][8]

A teljes globális e-sport piac megközelítőleg 325 millió dollárt generált a 2015-ös évben és megközelítőleg 429 millió dollárt érte el a 2016-os évben. 2015-ben összesen 226 millió emberhez jutott el az e-sport valamely formában.</p>

<h2><a href="https://www.instagram.com/deach.modikas/?hl=hu">Instaggram oldalam</a></h2>
<h2><a href="https://www.twitch.tv/mckurt70">Twitch alias: <b>Mckurt70</b></a></h2>
	</body>

</html>